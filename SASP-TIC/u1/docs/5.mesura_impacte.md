# Mesurar l'impacte ambiental en TIC

En aquest apartat anem a conéixer les principals eines i indicadors per mesurar l'impacte ambiental del sector TIC. Entendre conceptes com la petjada ecològica, la petjada de carboni i l'anàlisi del cicle de vida, i com poden aplicar-se a serveis i productes digitals.

## Per què és important mesurar?

Mesurar l'impacte ambiental no és només una qüestió tècnica, sinó **una eina clau per a la presa de decisions responsables**. En el món digital, on moltes operacions tenen un impacte "invisible", aquestes eines ajuden a:

* Fer visibles els costos ambientals associats a l'ús de tecnologia.
* Comparar alternatives (ex. entre serveis cloud, dissenys de software o models de maquinari).
* Justificar canvis i millores en processos TIC.
* Comunicar l'impacte d'un projecte, servei o aplicació.

## La petjada ecològica

**La petjada ecològica** mesura la quantitat de recursos naturals necessaris per mantenir una activitat o estil de vida. En el cas de les TIC, pot aplicar-se a:

- El cicle de vida complet d'un dispositiu (fabricació, ús, eliminació).
- L'ús de serveis digitals intensius (streaming, big data, IA...).

Alguns dels **indicadors típics** per mesurar la petjada o emprempta ecològica són:

* Superfície de sòl necessària per absorbir emissions
* Energia primària consumida
* Aigua utilitzada
* Emissions de CO₂ equivalents

### Superfície de sòl necessària per absorbir emissions

Aquest indicador estima la quantitat d'hectàrees de bosc (o ecosistemes naturals equivalents) que serien necessàries per absorbir les emissions de CO₂ generades per una activitat determinada.

Aplicació en TIC:

* Si un centre de dades emet 1.000 tones de CO₂ anuals, caldrien aproximadament 100 hectàrees de bosc madur per capturar aquest carboni (en funció del tipus de vegetació).
* És un indicador útil per visualitzar l'impacte ambiental en termes "físics" comprensibles.

### Energia primària consumida

Fa referència a la quantitat total d'energia extreta directament de la natura (carbó, gas, petroli, energia solar, eòlica...) necessària per alimentar un producte o servei al llarg del seu cicle de vida.

No inclou només l'electricitat que arriba al dispositiu, sinó també:

* L'energia usada per fabricar els components,
* El transport i la distribució,
* L'energia "embeguda" en infraestructures (com un CPD).

Aplicació en TIC:

* Un smartphone pot requerir entre 800 i 1.000 kWh d'energia primària per a la seva fabricació completa (més que durant el seu ús en 2 anys).
* Comparar l'energia primària de serveis TIC ajuda a prioritzar opcions més eficients (ex. cloud optimitzat vs. hosting convencional).

### Aigua utilitzada

Mesura el volum total d'aigua dolça (en litres o m³) utilitzada durant el cicle de vida d'un producte o servei. Inclou:

* Aigua per refrigeració en processos industrials (fabricació de microxips, CPDs),
* Aigua per generar electricitat (si prové de centrals tèrmiques),
* Aigua "virtual" associada a la cadena de subministrament.

Aplicació en TIC:

* Es calcula que fabricar un ordinador portàtil pot requerir entre 10.000 i 20.000 litres d'aigua, segons el model i el procés industrial.
* Les empreses poden reduir la seva petjada hídrica optant per fonts d'energia amb menys consum d'aigua (ex. solar vs. tèrmica).

### Emissions de CO₂ o equivalents

És la mesura estàndard per quantificar l'impacte climàtic d'un producte o servei. Inclou:

* Emissions de CO₂,
* Emissions d'altres gasos d'efecte hivernacle (GEH) convertits en equivalència de CO₂ (com metà, òxid de nitrogen…).

S'expressa habitualment en:

* **gCO₂eq** (Grams de diòxid de carboni o quivalent) per unitat menuda d'activitat: per hora, per servei, per usuari.
* **kg o tCO₂eq**, pe a dispositius o sistemes complets

Aplicació en TIC:

* Un correu electrònic senzill pot emetre entre 0.3 i 4 grams de CO₂eq, depenent de l'arquitectura i serveis implicats.
* Una hora de streaming en HD pot emetre entre 55 i 400 grams, segons el dispositiu i la xarxa.


## La petjada de carboni digital

És la **quantitat d'emissions de gasos d'efecte hivernacle (GEH)** generades directament o indirectament per un producte, servei o activitat TIC. Pot mesurar-se en:

- **gCO₂eq (grams de diòxid de carboni o equivalent) per hora d'ús** (d'un servidor, equip, app)
- **kgCO₂eq (Kilograms de diòxid de carboni o equivalent) per dispositiu fabricat**
- **tCO₂eq (Tones de diòxid de carboni o equivalent) per any de funcionament d'un centre de dades**

Alguns factors que inclueixen en la petjada de carboni digital són:

* Eficiència del codi o sistema
* Fonts d'energia utilitzades
* Durada i intensitat d'ús
* Localització dels serveis (si estan allotjats en zones amb xarxes elèctriques més netes o més contaminants)


???question "Són el mateix les emissions de Co2 i la petjada de carboni digital?"
     No exactament, però estan estretament relacionades.

     Les **Emissions de CO₂ equivalents (CO₂eq)** són una **unitat de mesura** que s'utilitza per quantificar l'impacte climàtic total d'una activitat, incloent el CO₂ i altres gasos d'efecte hivernacle (com el metà o l'òxid de nitrogen).
     
     Tots aquests gasos s'expressen en una unitat comuna (el CO₂eq), segons el seu potencial d'escalfament global. Per exemple:

     * 1 kg de metà ≈ 25 kg de CO₂eq
     * 1 g de correu electrònic ≈ 4 g de CO₂eq

     Per altra banda, la petjada de carboni digital és un concepte ambiental, que fa referència a la quantitat total d'emissions de GEH (expressades en CO₂eq) associades a una activitat digital: enviar correus, fer streaming, navegar, executar una aplicació, etc.
     
     La petjada de carboni inclou emissions directes i indirectes, com:
     
     * Energia que consumeix el dispositiu de l'usuari
     * Emissions generades pels centres de dades i la xarxa
     * Fabricació dels equips
     * Fonts d'energia emprades

     Així doncs, la petjada de carboni digital s'expressa mitjançant emissions de CO₂ equivalents.
     
     Això vol dir que el CO₂eq és la unitat, i la petjada de carboni és el resultat agregat d'una activitat, mesurat amb aquesta unitat.

## L'anàlisi del cicle de vida (ACV)

**L'Anàlisi del Cicle de Vida (ACV)** és una metodologia estandarditzada (ISO 14040 i 14044) que permet estudiar **l'impacte ambiental de totes les etapes d'un producte o servei**, des de l'extracció de matèries primeres fins al final de vida útil.

Les etapes d'un ACV típic en TIC són:

1. Extracció de recursos
2. Producció i fabricació
3. Distribució
4. Ús i manteniment
5. Fi de vida (reutilització, reciclatge o residu)

### 1. **Extracció de recursos**

És la fase en què s'obtenen les **matèries primeres necessàries** per fabricar el dispositiu: metalls, plàstics, minerals rars (com coltan, liti, cobalt). Aquesta etapa sol tenir un **alt impacte ambiental i social**, especialment si els materials provenen de zones amb mineria intensiva i regulació ambiental o laboral deficient.

**Impactes associats:**

* Contaminació del sòl i l'aigua
* Desforestació
* Conflictes socials o laborals en zones d'extracció

### 2. **Producció i fabricació**

Inclou el **processament dels materials**, la **fabricació dels components electrònics** (xips, plaques, bateries) i l'**assemblatge del dispositiu final**. Aquesta fase és molt intensiva en energia i genera emissions i residus industrials.

**Impactes associats:**

* Alta petjada de carboni
* Consum d'aigua i energia
* Emissió de compostos químics i tòxics

### 3. **Distribució**

Es refereix al **transport i emmagatzematge** dels dispositius des del punt de fabricació fins al consumidor final. També inclou l'embalatge i les cadenes logístiques internacionals.

**Impactes associats:**

* Emissions per transport (marítim, aeri, terrestre)
* Ús de plàstic i embalatge no reciclable
* Emmagatzematge ineficient energèticament

### 4. **Ús i manteniment**

És la fase en què el dispositiu s'utilitza pel consumidor o empresa. Pot durar anys o només mesos, i implica **consum elèctric**, manteniment i actualitzacions. Aquesta fase depèn molt de l'eficiència del dispositiu i del comportament de l'usuari.

**Impactes associats:**

* Consum d'energia (segons eficiència i hàbits)
* Allargament o reducció de la vida útil
* Canvis en el rendiment segons el programari i les actualitzacions

### 5. **Fi de vida (reutilització, reciclatge o residu)**

Quan el dispositiu deixa de funcionar o s'ha substituït, pot:

* Ser **reutilitzat** (ex. donacions, venda de segona mà)
* Ser **reacondicionat** o **remanufacturat**
* Passar a **reciclatge formal o informal**
* Acabar com a **residu tecnològic (e-waste)**

**Impactes associats:**

* Risc de contaminació si no es gestiona bé
* Pèrdua de materials valuosos
* Emissions si s'incinera o es transporta lluny

>
> **Quines possibles aplicacions pot tenir l'anàlisi del cicle de vida en el sector TIC***
>
> * Comparar dissenys de maquinari (ex. un portàtil modular vs. un d'obsolet ràpidament)
> * Optimitzar serveis cloud segons eficiència energètica
> * Avaluar el cicle de vida d'un servei digital (web, app, sistema distribuït)
>

## Estàndards i eines per mesurar

### Estàndards rellevants:
- **ISO 14064**: per quantificar emissions de GEH
- **GHG Protocol**: marc internacional de referència
- **PAS 2060**: certificació de neutralitat de carboni

### Eines i iniciatives:
- **Climatiq API**: eina per integrar càlcul d'emissions en apps
- **Green Software Foundation**: promou mètriques per a codi eficient
- **EPEAT / TCO Certified**: etiquetes ambientals per equips TIC


!!!question "Activitats"
     1. Fer una recerca i calcula, de manera aproximada la petjada de carboni del teu dispositiu principal de treball, i plasma-la en un simulador o infografia.
     2. Busca dos serveis o plataformes TIC similats (plataformes de videoconferència, streaming, hosting...) i investiga quin pot ser més sostenible i per què.
     3. Com podries incorporar a una app o web funcionalitats per mesurar el seu propi impacte ambiental (ex. un comptador d'ús de dades, d'energia).

!!!info "Recursos"
    * Publicació [Análisis del ciclo de vida](rsc/Publicacion-63-Analisis-del-Ciclo-de-Vida.pdf)
    * [Green Software Foundation](https://greensoftware.foundation/)
    * [Climatiq – Carbon Intelligence API](https://www.climatiq.io/)
    * [GHG Protocol](https://ghgprotocol.org/)
