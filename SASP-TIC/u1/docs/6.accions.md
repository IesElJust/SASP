# Introducció a les accions de millora i compensació

En aquest apartat anem a identificar accions concretes per minimitzar l'impacte ambiental de les activitats TIC, tant en l'àmbit personal com professional. També coneixerem estratègies de reducció d'emissions i iniciatives de compensació que poden aplicar-se en projectes tecnològics.

## Reduir l'impacte des del disseny i l'ús

Una part important de la sostenibilitat en TIC passa per **reduir el consum de recursos i energia** en totes les fases del cicle de vida. Algunes accions bàsiques inclouen:

* **Ecodisseny i optimització**
    * Dissenyar dispositius i aplicacions amb eficiència energètica en ment
    * Allargar la vida útil del maquinari mitjançant modularitat, reparabilitat i actualitzacions
    * Escriure codi eficient (ex. evitar càrregues innecessàries, optimitzar consultes, etc.)

  * **Ús responsable**
    * Desconnectar o apagar dispositius inactius
    * Fer servir navegadors, motors de cerca o serveis amb infraestructura sostenible
    * Controlar el consum de dades i streaming (qualitat adaptada, ús de Wi-Fi)

## Bones pràctiques empresarials i institucionals

En entorns professionals, es poden adoptar estratègies amb impacte directe:

* **Migració a servidors i hosting verds** (proveïdors amb energia renovable certificada)
* **Centralització de dades eficient** (reducció de duplicacions, optimització de serveis en núvol)
* **Compres responsables**: triar dispositius amb certificacions ambientals (ex. EPEAT, TCO Certified)
* **Plans interns de reutilització o donació d'equips** antics

## Compensació d'emissions

Quan no es poden evitar totes les emissions, es poden **compensar** invertint en projectes que redueixen o absorbeixen emissions a escala global.

### Exemples habituals:

* Reforestació o plantació d'arbres
* Projectes d'energies renovables en països en desenvolupament
* Recuperació de boscos o ecosistemes degradats
* Millora de l'eficiència energètica en comunitats vulnerables

### Com funciona?

Les empreses o persones poden calcular les seves emissions (ex. amb GHG Protocol) i comprar **crèdits de carboni** equivalents. Aquesta acció no substitueix la reducció, però la complementa.

!!!info "Calcula la teua emprempta ecològica..."
   
    Al lloc web *Climatic Hero* disposes d'una [eina que t'ajuda a calcular la teua emprempta ecològica](https://calculadora-ecologica.climatehero.org/), i segons els teus hàbits, et dona orientacions per tal de reduir les teues emissions.

## Iniciatives tecnològiques sostenibles

Alguns exemples d'eines i serveis que ja apliquen accions de millora:

- [**Ecosia**](https://www.ecosia.org/): cercador que planta arbres amb els ingressos per publicitat.
- [**Climatiq**](https://www.climatiq.io/): API per calcular emissions en temps real en apps i serveis
- [**Cloudflare Green**](https://blog.cloudflare.com/cloudflare-committed-to-building-a-greener-internet/): infraestructura de xarxa neutra en carboni
- [**Green Coding**](https://www.green-coding.io/): comunitat per promoure bones pràctiques de programació eficient

!!!question "Activitats"
   1. Crea una llista d'hàbits TIC sostenibles que pots començar a aplicar des d'ara mateix.
   2. Tria una eina o servei TIC sostenible i explica què fa per reduir o compensar el seu impacte.
   3. Calcula la teua emprempta ecològica amb la [Calculadora de Climatic Hero](https://calculadora-ecologica.climatehero.org/) i indica quines accions et suggereix per reduir la teua emprempta.
   4. Proposa dues accions per millorar la sostenibilitat en una aula d'informàtica.

   Per fer en grup... (ja siga a l'aula o en fòrums a través d'Aules...)

   5. Seleccioneu un entorn TIC (institut, oficina, aula, CPD) i feu una proposta d'accions concretes de millora.
   6. Imagineu una app o servei que ajude a reduir l'impacte ambiental dels usuaris (ex. mesurar emissions, promoure hàbits, etc.)
   7. Valoreu l'impacte d'un servei digital típic (ex. streaming) i com es pot millorar o compensar.
