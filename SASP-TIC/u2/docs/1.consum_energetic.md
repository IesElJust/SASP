# 1. Consum energètic dels equips, CPDs i xarxes

En aquest aparta entendrem l'impacte ambiental del consum energètic associat als equips tecnològics, centres de processament de dades (CPDs) i xarxes de telecomunicacions. Explorar estratègies i solucions per a reduir aquest consum i fomentar l'ús d'energia renovable en el sector TIC.

## **Impacte ambiental dels serveis TIC**

El sector TIC, tot i la seva naturalesa digital i aparentment immaterial, té un impacte ambiental considerable. Els principals components responsables de l'ús d'energia són:

- **Centres de dades (CPDs)**: els CPDs són grans instal·lacions que emmagatzemen, processen i gestionen dades de milers d'usuaris i organitzacions. Funcionen 24 hores al dia, 7 dies a la setmana, i requereixen una quantitat significativa d'energia no només per al processament de les dades, sinó també per a la refrigeració dels servidors.
  
- **Xarxes de telecomunicacions**: inclouen les xarxes mòbils, fixos d'Internet, línies de fibra òptica, satèl·lits i altres infraestructures de comunicació. Aquestes xarxes també consumeixen molta energia per a la transmissió de dades.

- **Dispositius finals (equips informàtics, mòbils, etc.)**: el consum energètic dels dispositius que utilitzen els usuaris finals (ordinadors, mòbils, tablets) és també una part important del consum global del sector TIC.

### Impactes associats

Els components anteriors tenen el següent impacte ambiental:

- **Emissions de CO₂**: el consum d'energia, en la majoria dels casos provinent de fonts no renovables, genera emissions de gasos d'efecte hivernacle (GEH).
- **Us de recursos**: els recursos necessaris per alimentar i refrigerar els sistemes poden provocar una major extracció de materials naturals i l'augment de la demanda d'energia.
- **Generació de residus**: el consum energètic excessiu també comporta una generació de residus electrònics més ràpida, amb un cost ambiental important.

## **Consums energètics associats als centres de dades (CPDs)**

Els CPDs representen un dels sectors de major consum energètic dins el sector TIC. Es calcula que l'1% de la **demanda mundial d'electricitat** es destina a l'alimentació dels centres de dades, i aquest percentatge ha anat en augment degut a la creixent digitalització.

*Per què un CPD necessita tanta energia?*

- **Refrigeració**: els servidors generen calor i requereixen sistemes de refrigeració constant per evitar danys. Això comporta un alt consum energètic, especialment en regions amb temperatures elevades.
- **Alimentació constant**: els CPDs han de funcionar ininterrompudament, fet que implica una necessitat de **serveis de suport energètic contínu**.

*Quines solucions podem aplicar per reduir el consum?*

- Fer ús de **tecnologia de refrigeració eficient**, com puguen ser sistemes de refrigeració **d'alta eficiència energètica** o **aprofitar el refredament per aire lliure** (fins i tot en regions més fredes).
- Construir **Data centers verds** que utilitzen **energia renovable** (solar, eòlica) per reduir les emissions associades.

!!!info "Lectures interessants"
    * [El centro de datos submarino de Microsoft ha sido un éxito. Dura más y tiene menos fallos que los centros terrestres](https://www.xataka.com/empresas-y-economia/centro-datos-submarino-microsoft-ha-sido-exito-dura-tiene-fallos-que-centros-terrestres)
    * [China crea un centro de datos submarino que revoluciona DeepSeek](https://www.larazon.es/tecnologia/china-crea-centro-datos-submarino-que-revoluciona-deepseek_2025040667f2b3ceeec2d30001489436.html)
    * [Sabíamos que los centros de datos consumían demasiada energía. Lo que no imaginábamos es que China los hundiría 30 metros bajo el mar](https://www.xataka.com/energia/centros-datos-tienen-dos-grandes-problemas-energia-espacio-china-ha-resuelto-hundiendolos-mar)
    * [El 'green data center' del Ártico](https://ethic.es/2018/06/centro-de-datos-del-artico/)


## **Consum energètic en les xarxes de telecomunicacions**

Les xarxes de telecomunicacions, incloent-hi Internet, mòbils i altres serveis digitals, impliquen una **gran infraestructura de transmissió de dades**.

Els factors claus en aquest aspecte són dos:

- La **infraestructura de xarxa** (xarxes mòbils, routers i altres dispositius de comunicació) consumeix energia de manera contínua.
- El **trànsit de dades (data traffic)** i el seu creixement, especialment amb l'ús massiu de serveis com l'streaming, videoconferències i big data, ha provocat un augment del consum energètic de les xarxes.

*Quines solucions podem aplicar per reduir el consum?*

- Per una banda **optimitzar xarxes**, millorant la seua eficiència o reduint el nombre de nodes i dispositius necessaris per transmetre dades.
- també podem **Implementar xarxes intel·ligents**, com les xarxes 5G o **smart grids**, que poden ajudar a reduir l'energia consumida en les comunicacions mitjançant una millor gestió del trànsit de dades.

!!!question "És només qüestió de hardware?"

    En aquest camí, si es dedicàreu al desenvolupament de progamari, podríem aportar alguna cosa?

<!-- Sol: Desenvolupar aplicacions que reduisquen el trànsit de dades, sistemes de caché, etc. així com optimitzar codi per reduir recursos-->


## **Dispositius finals i el seu consum energètic**

Els dispositius finals, com els **mòbils, ordinadors, tablets i altres dispositius**, també representen una part important del consum energètic del sector TIC. Encara que individualment el consum de cada dispositiu pot semblar menut, el seu **ús massiu a nivell global** fa que el seu impacte siga considerable.

En aquest sentit, tenim dos factors clau:

- El **cicle de vida dels dispositius**: cada dispositiu té un cicle de vida que inclou la fabricació, l'ús, el manteniment i el final de vida. Cada una d'aquestes etapes implica un consum energètic.
- Els **Hàbits d'usuari**, o la manera en què utilitzem els dispositius també influeix en el consum energètic. Per exemple, la **intensitat de la llum de la pantalla**, l'**ús de recursos** i el **temps d'ús continu** influeixen en l'energia necessària.

*Quines solucions podem aplicar per reduir el consum?*

- **Disseny eficient**: millorar l'eficiència energètica dels dispositius per a l'**ús de bateries de llarga durada**.
- **Comportament responsable**: fomentar l'apagada de dispositius quan no s'estiguen utilitzant o utilitzar modes d'estalvi energètic, mode fosc, etc.

## **Solucions globals i estratègies a nivell corporatiu**

Per afrontar els reptes energètics del sector TIC, les empreses poden aplicar diverses estratègies a nivell corporatiu:

- **Migrar a serveis en el núvol amb **hosting verd** i utilitzar plataformes que prioritzen l'ús d'energia renovable**.
- **Adopció de la normativa [ISO 50001](https://www.iso.org/iso-50001-energy-management.html)** per a la gestió energètica eficient.
- **Compensació d'emissions**: les empreses poden compensar el seu impacte utilitzant crèdits de carboni per invertir en projectes d'energia renovable o reforestació.


!!!info "Lectures interessants"
    - [¿Cómo de 'verde' es el cloud computing?](https://www.arsys.es/blog/green-cloud-computing)
    - [Nube verde y centros de datos verdes (document de la Comissió Europea)](https://digital-strategy.ec.europa.eu/es/policies/green-cloud)


!!!question "Activitats"
     - Calcula (aproximadament) la petjada de carboni dels teus dispositius TIC mitjançant un simulador o eina en línia.
     - Analitza les solucions d'eficiència energètica a la teva llar o l'institut en relació amb els dispositius TIC.
     - Llegiu els articles suggerits al llarg de la unitat i ressumeix quines estratègies podriem utilitzar bé a l'institut, a una empresa o en general per tal de minimitzar el consum energètic.
