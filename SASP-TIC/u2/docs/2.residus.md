
# 2. Residus electrònics (e-waste): impactes i regulació

En aquest apartat tractarem els impactes ambientals i socials derivats de la creixent generació de residus electrònics (e-waste) i conèixer les normatives i estratègies globals i locals per a la seva regulació, gestió i reciclaje.

## **Què són els residus electrònics (e-waste)?**

Els **residus electrònics** o **e-waste** inclouen **dispositius electrònics obsolets, danyats o inservibles**, com ordinadors, mòbils, televisors, electrodomèstics i altres aparells electrònics.

Els **residus electrònics són el tipus de residu més creixent** a nivell mundial, amb més de **50 milions de tones** generades anualment. Aquesta quantitat continua augmentant degut a la rapidesa de l'**obsolescència programada** dels productes, el baix cost dels dispositius i la manca de consciència sobre les alternatives sostenibles.

Aquests residus constitueixen un impacte ambiental elevat:

- **Contaminants tòxics**: Els residus electrònics contenen substàncies perilloses com **plom**, **mercuri**, **cadmi**, **retardants de flama bromats**, entre altres, que poden contaminar els sòls, aigües i ecosistemes si no es gestionen correctament.
- **Risc de pèrdua de materials valuosos**: Materials com **or, plata, coure, liti** i altres metalls preciosos es perden en el procés d'eliminació no controlat.

## **Impactes socials dels residus electrònics**

Els impactes socials de l'e-waste van més enllà de la contaminació ambiental i inclouen aspectes com:

- **Condicions laborals**: Molts residus electrònics es gestionen de manera informal en països en desenvolupament, on es realitzen tasques de **reciclatge a l'aire lliure**, exposant els treballadors a **substàncies tòxiques** sense protecció adequada.
  - **Efectes sobre la salut**: La manipulació inadequada dels dispositius electrònics pot provocar problemes de salut com **malalties respiratòries**, **problemes dermatològics**, i fins i tot efectes a llarg termini com **càncer**, derivats de l'exposició a substàncies perilloses.
- **Injustícies socials**: Les comunitats vulnerables, sovint en països de baix i mitjà ingrés, pateixen desproporcionadament els efectes d'aquesta gestió informal i perillosa dels residus electrònics.

## **Normatives i regulacions globals sobre e-waste**

Per abordar aquest problema, s'han implementat diverses **normatives i lleis internacionals** i **nacionals** per a la gestió i el reciclatge de residus electrònics:

* **A nivell global**:
     - **Conveni de Basilea (1989)**: Regula el comerç internacional de residus perillosos, incloent els residus electrònics, establint restriccions sobre la seva exportació a països en desenvolupament.
     - **Directiva europea sobre residus d'aparells elèctrics i electrònics (RAEE)** [(2012/19/UE)](https://www.boe.es/buscar/doc.php?id=DOUE-L-2012-81320): Estableix un conjunt de **regles per a la gestió dels residus electrònics**, incloent el reciclatge, la reutilització i la reducció de l'impacte ambiental. Estableix objectius per **reciclar el 65% dels RAEE** generats a la UE.

* **A nivell nacional**:
    - **Llei de residus i sòls contaminats**: Cada país té les seves pròpies lleis sobre la gestió dels residus electrònics, que s'han d'ajustar a les normatives europees o internacionals. A l'estat espanyol es regula mitjançant [la llei 7/2022, de 8 d'abril, de residus y sols contaminats per a una economia circular.](https://www.boe.es/buscar/act.php?id=BOE-A-2022-5809)
    - **Incentius a la recollida selectiva i al reciclatge**: Moltes regions i països ofereixen **incentius fiscals** o **ajuts econòmics** per a la recollida de residus electrònics i el seu reciclatge adequat.

## **Gestió i reciclatge de residus electrònics**

Algunes solucions per tal de minimitzar l'impacte són:

- **Reciclatge responsable**: El reciclatge adequat dels residus electrònics pot recuperar materials valuosos i minimitzar els riscos ambientals. Per exemple, els **metalls preciosos** com l'or i la plata es poden recuperar i reutilitzar.  
- **Disseny per al reciclatge**: Els fabricants poden incorporar pràctiques d'**ecodisseny** que faciliten el reciclatge al final de la vida útil dels dispositius, utilitzant materials **més fàcils de reciclar** i **menys tòxics**.
- **Reciclatge a través de models circulars**: Implementar **models d'economia circular** on els productes siguen dissenyats per ser reutilitzats, remanufacturats o reciclats, permet reduir la necessitat de producció de nous dispositius i minimitzar l'impacte ambiental.
- **Educació i conscienciació**: Sensibilitzar tant els consumidors com les empreses sobre la importància del reciclatge responsable i la **gestió sostenible dels dispositius electrònics**.

## **Alternatives a la gestió dels residus electrònics**

Algunes **solucions innovadores** que s'han proposat com a alternatives a la gestió d'aquest tipus de residus són:

- **Reciclatge avançat**: Noves tècniques, com la **mineria urbana**, permeten extreure metalls preciosos dels residus electrònics mitjançant processos més eficients i menys contaminants.
- **Comerç de segona mà i reutilització**: **Reacondicionament de dispositius** per allargar la seva vida útil, reduint així la necessitat de produir nous dispositius i els residus generats.
- **Passaports digitals per als productes**: L'ús de **passaports digitals** permet un seguiment del cicle de vida dels productes electrònics, facilitant el seu reciclatge i reutilització.

!!!question "Activitats"
    - Reviseu la legislació a nivell europeu [(2012/19/UE)](https://www.boe.es/buscar/doc.php?id=DOUE-L-2012-81320) i a nivell estatal ([llei 7/2022](https://www.boe.es/buscar/act.php?id=BOE-A-2022-5809)) i elaboreu una llista de recomanacions amb mesures a aplicar en entorns TIC per complir aquest anormativa.
    - Coneixeu alguna empresa o algun cas que promoga la recollida, reciclatge o recondicinament de residus electrònics? 
    - Feu una llegida a la següent [notícia a la web del centre](https://portal.edu.gva.es/iesjaumeeljust/2025/01/08/dana-recuperacio-de-dades/). Coneixieu aquesta iniciativa? Com creieu que ajuda en la gestió dels residus electrònics?
    - Estudia un cas real d'una empresa tecnològica que promoga la **recollida i reciclatge de residus electrònics** i analitza les seues pràctiques.
    - Quines accions podem prendre com a usuaris i en general com a societat, per reduir els residus electrònics en el nostre dia a dia? Comparteix solucions pràctiques.
