# **Marcs internacionals per al desenvolupament sostenible**

En aquest apartat anem a familiaritzar-nos amb els principals marcs, acords i iniciatives internacionals que estableixen les bases de la sostenibilitat global, i veurem com s'apliquen o impacten en el sector TIC.

## L'Agenda 2030 i els Objectius de Desenvolupament Sostenible (ODS)

L'**Agenda 2030**, adoptada per Nacions Unide2.marcs_internaiconalss el 2015, estableix **17 Objectius de Desenvolupament Sostenible (ODS)** i 169 fites específiques que aborden grans reptes globals com el canvi climàtic, la pobresa, la salut, l'educació o la igualtat de gènere.

![Els ODS](img/ods.png)

!!!info "Els ODS"

     * [Lloc web de Nacions Unides sobre els ODS](https://www.un.org/sustainabledevelopment/es/)


!!!question "Activitat: Classificació dels ODS"
    
    1. Llegeix atentament els 17 ODS i realitza una classificació d'aquests en les següents classes, segons la seua naturalesa i els seus objectius:
        * Persones (benestar social)
        * Planeta (medi ambient)
        * Prosperitat (economia i desenvolupament)
        * Pau i Aliances (institucions i cooperació)

    2. D'aquests 17 objectius, quins creus que estan relacionats amb el sector de les TIC?
    
<!-- Solució

1. Persones (People)
    ODS 1: Fi de la pobresa
    ODS 2: Fam zero
    ODS 3: Salut i benestar
    ODS 4: Educació de qualitat
    ODS 5: Igualtat de gènere
2. Planeta (Planet)
    ODS 6: Aigua neta i sanejament
    ODS 12: Producció i consum responsables
    ODS 13: Acció pel clima
    ODS 14: Vida submarina
    ODS 15: Vida terrestre
3. Prosperitat (Prosperity)
    ODS 7: Energia assequible i no contaminant
    ODS 8: Treball digne i creixement econòmic
    ODS 9: Indústria, innovació i infraestructura
    ODS 10: Reducció de les desigualtats
    ODS 11: Ciutats i comunitats sostenibles
4. Pau i Aliances (Peace & Partnership)
    ODS 16: Pau, justícia i institucions sòlides
    ODS 17: Aliances per assolir els objectius
-->


### ODS i sector TIC

Centrant-nos ja en el sector de les TIC, els ODS més rellevants serien:

* **ODS 4 – Educació de qualitat:** Les TIC poden ajudar a l'accessibilitat i la formació en línia.
* **ODS 7 – Energia assequible i no contaminant:** Amb l'aplicació de mecanismes d'estalvi i eficiència energètica en sistemes digitals.
* **ODS 9 – Indústria, innovació i infraestructura:** En el desenvolupament d'infraestructures digitals sostenibles.
* **ODS 12 – Producció i consum responsables:** En el disseny de serveis, apps i dispositius amb criteris ambientals.
* **ODS 13 – Acció pel clima:** Amb la reducció de la petjada de carboni digital.
* **ODS 16 – Pau, justícia i institucions sòlides:** Aportnat mecanismes i eines de transparència, dades obertes i ciberseguretat ètica.

Aleshores, en el sector TIC, aplicar els ODS implica:

* Desenvolupar tecnologies accessibles, eficients i ètiques.
* Fomentar el codi obert, les dades obertes i l'ús responsable de la informació.
* Promoure iniciatives que redueixin desigualtats i contribueixin a la justícia digital.


!!!question "Pensem un poc més..."
    
    Els anterior serien possiblement els ODS més rellevants en el sector de les TIC, però no per això hauriem d'ignorar la resta.
    
    Se t'ocorre alguna forma, des del nostre sector TIC de treballar i ajudar a la consecució també d'algun dels altres ODS no inclosos en aquest apartat?


### Girls Go Circular: una iniciativa educativa europea alineada amb els ODS

[Girls Go Circular (GGC)](https://eit-girlsgocircular.eu) és un programa educatiu europeu impulsat per l’EIT (European Institute of Innovation and Technology), que té com a objectiu preparar joves de 14 a 19 anys per a la transició digital i verda mitjançant el desenvolupament de competències en **sostenibilitat, economia circular i digitalització**.

El programa ofereix cursos interactius a través de la plataforma **Circular Learning Space**, on es treballen temes com: residus electrònics, circularitat de dispositius, intel·ligència artificial i sostenibilitat, metalls crítics o moda circular. Cada curs inclou aprenentatge estructurat i **reptes pràctics** en grup, fomentant habilitats com el pensament crític, l’ús d’eines digitals i el treball cooperatiu.

GGC es basa en marcs europeus reconeguts com **GreenComp, DigComp i EntreComp**, que connecten sostenibilitat, competències digitals i esperit emprenedor. En el cas del sector TIC, aporta una visió actual i pràctica dels ODS 4, 9, 12 i 13 des de la perspectiva educativa.

!!!note "Participa!"
     Si us interessa la temàtica, podeu registrar-vos a la plataforma i aprofundir en els aspectes que veieu més interessants a través dels seus cursos.

     Recordeu que al projecte haureu de tindre en compte aspectes de sostenibilitat i digitalització, pel que aquests cursos us poden aportar moltes idees.

## El Pacte Verd Europeu (European Green Deal)

Adoptat el 2019 per la Comissió Europea, és l'estratègia per fer d'Europa el primer continent climàticament neutre l'any 2050. Inclou accions en tots els sectors: energia, indústria, agricultura, transport i digitalització.

**Implicacions per al sector TIC:**

En el nostre sector, aquest pacte verd implica:

* Dissenyar solucions digitals que ajuden a descarbonitzar altres sectors (ex. IoT, big data, apps ambientals).
* Promoure la digitalització "verda": centres de dades eficients, green software, economia circular.
* Complir amb regulacions ambientals aplicables a productes i serveis tecnològics.

!!!info "Documentació"

     * Estratègia digital europea: Shaping Europe's digital future
     * Pla d'acció d'economia circular
     * Taxonomia verda de la UE
     * Recurs: [https://commission.europa.eu/strategy-and-policy/priorities-2019-2024/european-green-deal\_en](https://commission.europa.eu/strategy-and-policy/priorities-2019-2024/european-green-deal_en)



## Altres acords i iniciatives internacionals

* **Acord de París (2015)**
  * Compromís global per limitar l'escalfament global a menys de 2 °C.
  * El sector TIC és clau per ajudar a mesurar, mitigar i adaptar-se al canvi climàtic.
* **Conveni d'Aarhus (1998)**
  * Garanteix l'accés públic a la informació ambiental, la participació i la justícia.
  * Implica promoure dades obertes ambientals, mapes interactius i aplicacions informatives.
* **Objectius Globals d'Educació per al Desenvolupament Sostenible**
    * Promoció de competències digitals per impulsar la sostenibilitat: pensament crític, creativitat, ciutadania global.

!!!question "Activitats"
    * Llegeix el Pacte Verd Europeu i indica quines són les seues idees claus i com creus que pot incluir en la teua futura activita professional.
    * Per grups a classe o amb un fòrum en Aules per grups, escolliu tres ODS i identifiqueu com es podrien abordar des d'un projecte tecnològic concret.
    * Per grups (ja siga a classe o a través d'Aules) i de forma col3laborativa, investigueu un marc (els ODS, el Pacte Verd, l'Acord de París, etc.) i realitzeu un breu vídeo, infografía o presentació d'aquest.