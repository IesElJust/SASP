# Els aspectes ASG en empreses TIC

En aquest apartat anem a conéixer què són els factors ASG (Ambientals, Socials i de Governança) i com s’apliquen en l’àmbit empresarial, amb especial atenció al sector TIC. També veurem com les empreses tecnològiques poden millorar el seu impacte ambiental, social i de governança.

## Què són els criteris ASG?

Els criteris **ASG** (en anglès ESG: Environmental, Social & Governance) són un conjunt d’indicadors que permeten **avaluar la sostenibilitat i la responsabilitat social** d’una empresa més enllà del seu rendiment econòmic. Cada cop són més utilitzats per:

- Inversors socialment responsables
- Empreses per comunicar impacte i transparència
- Administracions i consumidors conscienciats

## Aspectes Ambientals (A)

Els aspectes ambientals fan referència a com una empresa gestiona el seu impacte directe o indirecte sobre el medi ambient. En el cas del sector TIC, tot i que sovint es percep com “digital” i “net”, comporta un consum elevat d’energia i genera residus específics com els electrònics (e-waste). Les empreses responsables busquen reduir el seu impacte ambiental mitjançant accions com l’eficiència energètica, l’ús d’energies renovables o l’ecodisseny.

Els **àmbits clau** en aquests aspectes són:

- Emissions de gasos d’efecte hivernacle
- Eficiència energètica dels serveis TIC (servidors, CPD, software)
- Gestió de residus electrònics (e-waste)
- Consum responsable de matèries primeres
- Ús d’energia renovable

Algunes opcions dins el sector TIC per millorar aquests aspectes serien:

- Migrar a *green hosting*
- Desenvolupar aplicacions que consumeixen menys dades i energia
- Plans de reutilització i reciclatge de dispositius (routers, portàtils)
- Ecodisseny de maquinari (ex. Fairphone)


## Aspectes Socials (S)

Els aspectes socials engloben la manera com una empresa interactua amb les persones: els seus treballadors, clients, proveïdors i la societat en general. Inclou temes com les condicions laborals, la igualtat d’oportunitats, la inclusió digital i la protecció dels drets dels usuaris. En les TIC, també té un paper fonamental la ciberseguretat, l’accessibilitat i la privadesa, ja que són elements crítics en entorns digitals cada vegada més integrats a la vida quotidiana.

Els **àmbits clau** en aquests aspectes són:

- Condicions laborals, equitat i inclusió
- Accés universal a serveis digitals (bretxa digital)
- Impacte en comunitats locals
- Ciberseguretat i privacitat dels usuaris
- Educació, formació i competències digitals

Algunes opcions dins el sector TIC per millorar aquests aspectes serien:

- Aplicacions accessibles per a persones amb diversitat funcional
- Plataformes obertes d’aprenentatge (ex. programari lliure educatiu)
- Bones pràctiques en l’ús de dades personals (RGPD)
- Polítiques d’igualtat dins les empreses tecnològiques


## 3.4 Aspectes de Governança (G)

La governança fa referència a com s’organitza i gestiona internament una empresa per garantir la transparència, l’ètica i la responsabilitat en la presa de decisions. En el sector TIC, això inclou el respecte a la legalitat, la prevenció de riscos tecnològics i ètics, i l’ús responsable d’algoritmes, dades i intel·ligència artificial. Una bona governança també implica rendir comptes i fomentar la participació, especialment en entorns tecnològics amb gran capacitat d’impacte.

Els **àmbits clau** en aquests aspectes són:

- Transparència i rendició de comptes
- Ètica en la presa de decisions tecnològiques
- Diversitat en l’equip directiu
- Gestió de riscos i compliment normatiu
- Responsabilitat en l’ús d’algoritmes i IA

Algunes opcions dins el sector TIC per millorar aquests aspectes serien:

- Publicació d’informes de sostenibilitat (ex. Google, Telefónica)
- Codi ètic per a desenvolupadors i equips tècnics
- Supervisió dels riscos d’automatització o discriminació algorítmica
- Projectes open source per garantir la transparència del programari


## 3.5 Com s’apliquen els ASG en empreses TIC?

Moltes empreses del sector digital ja integren polítiques ASG com a part del seu model de negoci, per exemple:

| Empresa       | Àmbit destacat                 | Exemple d’acció ASG                      |
|---------------|-------------------------------|------------------------------------------|
| Microsoft     | Energia / Governança          | Neutralitat de carboni i IA responsable  |
| GitHub        | Social / Governança           | Repositoris oberts per ODS               |
| Google        | Ambiental                     | CPD amb energia renovable 24/7           |
| Telefónica    | Social / Ambiental            | IoT per a l’eficiència energètica        |
| HP            | Ambiental / Circularitat      | Plàstic reciclat i programes de recollida|


!!!question "Activitat: Circular Computing"

     [Circular Computing](https://circularcomputing.com/) és una startup fundada el 2019, amb seu al Regne Unit, dedicada a la remanufactura i restauració de portàtils d'empreses com HP, Dell i Lenovo. El seu procés està certificat amb el segell BSI Kitemark i una acreditació de carboni-neutre.

     Accedeix a la web de l'empresa i classifica les diferents pràctiques que realitza, indicant si són ambientals, socials o de governança.

     Podeu treballar aquesta activitat bé en grup a l'aula o a través de fòrums i activitas en grup al portal d'Aules.
