# 3. Bretxa digital i desigualtats socials en l'accés i ús de la tecnologia

En aquest apartat veurem què és la bretxa digital i identificarem els factors socials que contribueixen a la desigualtat en l'accés i ús de les tecnologies digitals. Finalment, explorarem les solucions i iniciatives per minimitzar aquestes desigualtats, especialment en el context de la formació i l'ocupació.

## **Què és la bretxa digital?**

La **bretxa digital** fa referència a la **desigualtat d'accés a les TIC** entre individus, grups socials, regions o països. Aquesta desigualtat pot ser causada per diversos factors:

- **Accés a dispositius**: No totes les persones tenen accés a **dispositius digitals** com ordinadors, mòbils o tauletes.
- **Accés a Internet**: La connexió a Internet de qualitat, especialment **d'alta velocitat** o fibra òptica, no està disponible a tots els llocs, sobretot en zones rurals o regions empobrides.
- **Coneixements digitals**: La capacitat per **usar** les TIC de manera eficaç depèn de les habilitats digitals de cada individu.

Aquesta bretxa comporta **desavantatges socials i econòmiques** importants, com l'exclusió de la informació, l'educació i l'ocupació digital, que incrementa les desigualtats socials.

## **Desigualtat en l'accés a la tecnologia**

Els principals factores que contribueixen a la desigualtat en l'accés a la tecnologia són:

- **Econòmics**: La falta de recursos econòmics per adquirir dispositius i contractar serveis d'Internet.
- **Geogràfics**: En moltes zones rurals i regions allunyades, l'accés a **Internet d'alta velocitat** i a **infraestructures TIC de qualitat** és limitat o inexistent.
- **Educatius**: Les persones amb menys formació en competències digitals (alfabetització digital) es veuen més afectades per la bretxa digital.
- **Generacionals**: Les persones grans, en particular, poden tenir menys accés i familiaritat amb les tecnologies digitals, tot i que la tendència està canviant progressivament.
  
Le conseqüències d'aquesta bretxa digital són:

- **Accés limitat a serveis digitals**: Molts serveis (sanitaris, educatius, bancaris, etc.) es deslocalitzen cap al món digital, deixant fora de joc a les persones que no tenen accés a les TIC.
- **Desigualtat laboral**: La bretxa digital és un obstacle per a l'accés a **ocupació** en sectors que requereixen coneixements digitals o **teletreball**.
- **Desinformació**: La manca d'accés a fonts fiables d'informació en línia pot provocar la **difusió de fake news** i la **manipulació de la informació**.

## **Accions per reduir la bretxa digital**

*Què podem fer a nivell global?*

- **Iniciatives de connectivitat global**: Organitzacions com l'**ONU** i l'**UE** han llançat programes per ampliar l'accés a **Internet de banda ampla** a zones subdesenvolupades i regions rurals.
- **Educació digital i formació**: Iniciatives com **Girls Go Circular** promouen la formació en **competències digitals** i **sostenibilitat**, amb l'objectiu de capacitar els joves per afrontar els reptes digitals globals.

*I a nivell local...*

- **Distribució de dispositius**: Algunes administracions locals proporcionen dispositius i accés a Internet per als estudiants o famílies amb dificultats econòmiques.
- **Creació d'espais de formació digital**: Crear **aules informàtiques** en espais comunitaris per a persones amb accés limitat a dispositius.

*Se t'ocorre algna cosa que podries fer...?*


## **Impacte social de la bretxa digital**

La bretxa digital afecta **diverses dimensions socials**:

- **Accés a l'educació**: Els estudiants sense accés a dispositius digitals i Internet tenen **desavantatges en l'aprenentatge en línia** i en l'accés a recursos educatius.
- **Participació ciutadana**: Els ciutadans sense accés a Internet poden quedar **exclosos de la democràcia digital**, incloent-hi el vot en línia, el seguiment de temes socials i polítics, i el contacte amb administracions públiques.
- **Accés a serveis de salut**: La **telemedicina** i els serveis de salut en línia estan convertint-se en una eina fonamental per a la **gestió de la salut pública**, especialment en zones remotes.

## **Desigualtats en l'ús de la tecnologia**

Els principals factors afecten l'ús de les TIC són:

- Les **competències digitals**, ja que aquelles persones amb **formació digital** més baixa poden tindre dificultats per **utilitzar aplicacions**, **fer compres en línia** o **utilitzar eines de teletreball**.
- Les **condicions laborals**, ja que persones que treballen en sectors de baixos salaris i condicions precàries poden tenir dificultats per accedir a **formació digital de qualitat**.

*Quines accions podem prendre per millorar l'ús de les TIC en aquests casos?*

- **Formació i capacitació digital per a grups vulnerables**: Invertir en la **formació de persones grans**, **desocupats**, **treballadors precaris** i altres grups per millorar les seves habilitats digitals.
- **Fomentar la inclusió digital**: Programes d'inclusió que permeten a tots els ciutadans accedir a dispositius i serveis digitals d'alta qualitat, independentment de la seva situació econòmica.


!!!question "Activitats"
     1. Llegeix els següents documents:
         * [Encontre amb les ames de casa](https://portal.edu.gva.es/iesjaumeeljust/2024/12/03/encontre-amb-les-ames-de-casa/)
         * [One Laptop per Child (OLPC)](https://es.wikipedia.org/wiki/One_Laptop_per_Child)
        
        Quins factors que contribueixen a la bretxa digital en l'accés a les TIC creus que tracten? Coneixies aquestes iniciatives?

     2. Busca altres exemples d'iniciatives que ajuden a reduir la bretxa digital en el vostre entorn.
     3. Com creieu que impacta la bretxa digital en les diferents etapes de la vida laboral (accés a l'ocupació, mobilitat laboral, desinformació)?
     4. Dissenyeu una proposta d'acció concreta per a reduir la bretxa digital en el vostre entorn, fent ús de les TIC disponibles.
     5. Com organitzaríeu un **taller pràctic** de formació digital per a una població en risc d'exclusió digital (joves sense formació, persones grans, etc.).



