# L'impacte de les TIC sobre el planeta

En aquest apartat anam a veure quins són els principals impactes ambientals de les tecnologies de la informació i la comunicació (TIC), tant en termes de consum de recursos com de generació de residus i emissions. Analitzar les principals fonts d'impacte i promoure una mirada crítica sobre el model actual.

## Una indústria menys "immaterial" del que sembla

Tot i que les TIC sovint es perceben com a tecnologies "netes" o virtuals, la seva infraestructura té una petjada ambiental significativa. El desenvolupament, ús i eliminació de sistemes informàtics comporta un cicle de vida material intensiu que impacta de forma directa i indirecta el medi ambient.

Els impactes es poden agrupar en tres grans blocs:

1. **Extracció i fabricació de maquinari**
2. **Consum energètic durant l'ús**
3. **Generació de residus electrònics**

## Extracció de matèries primeres i fabricació de dispositius

La fabricació de maquinari implica processos amb alta intensitat energètica i ambiental:

* L'extracció de minerals rars (com coltan, liti, cobalt) sovint es fa en regions amb problemes socials i ambientals greus.
* La fabricació d'un únic ordinador portàtil pot requerir **1.200 kg de matèries primeres**, segons estudis com el de Circular Computing.
* La producció genera emissions, ús d'aigua i residus industrials, amb una empremta ambiental molt major que l'ús posterior del dispositiu.

## El consum energètic digital

L'ús de serveis digitals té un consum energètic que sovint és invisible per a l'usuari:

* Centres de dades (Data Centers), xarxes de telecomunicacions i dispositius d'usuari són responsables d'una part creixent del consum global d'electricitat.
* Segons estimacions, el conjunt del sector TIC podria arribar a representar entre el **2% i el 4% de les emissions globals de GEH**.
* Pràctiques com el streaming massiu, el minat de criptomonedes, l'abús de la IA, o l'ús poc eficient de codi contribueixen significativament al problema.

Per posar alguns exemples:

*  Un vídeo de 10 minuts en HD pot consumir diversos megabytes i generar emissions associades si no es fa des d'un servidor verd.
* Les plataformes blockchain o de IA tenen consums molt elevats si no s'optimitzen.

## Residus electrònics (e-waste)

Els residus electrònics són un dels fluxos de residus que més creix al món:

* Es generen més de **50 milions de tones anuals** de residus electrònics, segons la Global E-waste Monitor.
* Només un 20% es recicla correctament de manera oficial.
* Molts residus es gestionen inadequadament o es traslladen a països en desenvolupament sense garanties ambientals o sanitàries.

Això genera una sèrie de problemes associats, com:

* La toxicitat dels materials (plom, mercuri, retardants de flama) pot contaminar sòls i aigües.
- Vulneracions de drets humans en operacions informals de reciclatge.

## El repte de la sostenibilitat digital

El sector TIC té doncs una doble responsabilitat:

* **Reduir els seus propis impactes ambientals** (eficiència, renovables, ecodisseny...).
* **Ajudar a altres sectors a descarbonitzar-se** mitjançant solucions digitals (IoT, dades, simulacions, etc.).

Alguns exempels de bones pràctiques poden ser:

* Hosting en centres de dades amb energia 100% renovable.
* Desenvolupament de software eficient (green software).
* Allargament del cicle de vida del maquinari mitjançant reparació i reutilització.


!!!info "Pòdcast"
     * [La huella invisible de la IA en el planeta](https://www.youtube.com/watch?v=JdhwTmkelC8)

!!!question "Activitats"
     1. Quins impactes de les TIC no coneixies? Quines accions pots prendre personalment per reduir-los?
     2. Cerca l'empremta de carboni d'un dispositiu que utilitzes habitualment (portàtil, mòbil, etc.) i compara alternatives.
     3. Per grups a l'aula o per fòruma a Aules debatiu sobre si es pot considerar sostenible el nostre ús actual de la tecnologia. Quins canvis haurien d'implantar empreses, governs i usuaris?