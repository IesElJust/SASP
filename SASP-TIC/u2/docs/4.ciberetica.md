# 4. Ciberètica, drets digitals i sostenibilitat

En aquest punt veurem la relació entre **ciberètica, drets digitals i sostenibilitat**, i com les pràctiques ètiques en l'ús de les tecnologies poden contribuir a un desenvolupament sostenible. A més, analitzar els drets digitals fonamentals i el seu impacte social en l'entorn digital.

## **Què és la ciberètica?**

La **ciberètica** és la branca de l'ètica que s'aplica als **comportaments i pràctiques en línia**, incloent l'ús de les **tecnologies digitals**, la **privacitat en línia**, la **seguretat** i la **protecció de dades**. Aquesta disciplina s'interessa per les implicacions socials, morals i legals que tenen les activitats digitals a nivell individual i col·lectiu.

Definim una mica més els punts fonamentals d'aquesta disciplina:

- **Comportament en línia**: Regles de comportament i responsabilitats quan es fa servir Internet (com l'ús responsable de les xarxes socials, la comunicació digital i la creació de continguts).
- **Privacitat**: La protecció de la informació personal de l'usuari en línia.
- **Ciberseguretat**: Garantir la seguretat de les dades en el món digital.
- **Governança digital**: Normes i lleis que regeixen el comportament i la protecció dels usuaris en entorns digitals.

## **Drets digitals**

Els **drets digitals** són els drets humans aplicats al món digital. Es basen en els drets de privacitat, llibertat d'expressió i accés a la informació, i asseguren que els ciutadans tinguin els mateixos drets en línia que en el món físic.

Aquests drets digitals són:

- **Dret a la privacitat**: Tots els usuaris tenen dret a la **privacitat de les seves dades personals** i a decidir quina informació volen compartir.
- **Llibertat d'expressió**: Els ciutadans tenen el **dret a expressar-se lliurement en línia**, tant en xarxes socials com en fòrums i plataformes de debat.
- **Accés a la informació**: Qualsevol persona ha de poder accedir a **informació en línia de manera lliure i no censurada**, especialment en relació amb la seva salut, educació i drets socials.
- **Dret a la no discriminació**: No s'ha de permetre que els algoritmes i plataformes digitals discriminin individus per raó de gènere, ètnia, orientació sexual, etc.

A més, en el context de la sostenibilitat:

- **Accés a dades sobre el medi ambient**: El dret a **l'accés a la informació ambiental** és clau per garantir que les persones puguen entendre l'impacte de les seves decisions i com poden contribuir a la sostenibilitat.
- **Lluita contra la desinformació**: Un altre element essencial en la ciberètica és combatre la **desinformació**, que pot afectar la sostenibilitat en temes com el canvi climàtic i la protecció del medi ambient.

## **Ciberètica i sostenibilitat: la connexió**

La ciberètica i els drets digitals no són només conceptes relatius a la seguretat i la privacitat, sinó que tenen un impacte directe en la **sostenibilitat social i ambiental**.

*Com pot la ciberètica afavorir la sostenibilitat?*

- **Ús responsable de la tecnologia**: La ciberètica promou un ús de les **tecnologies** que no només busque el **benefici econòmic** immediat, sinó que també tinga en compte l'impacte ambiental i social a llarg termini. Per exemple, el disseny de **tecnologies més eficients energèticament** i l'**optimització de les xarxes** per reduir el consum.
- **Transparència i traçabilitat**: La ciberètica ajuda a garantir que les empreses siguin **transparent en les seves operacions digitals**, especialment pel que fa a l'impacte ambiental. Això inclou la **recollida responsable de dades** i la transparència sobre com es fa servir la informació personal.
- **Foment de l'economia circular digital**: Les pràctiques de ciberètica inclouen **dissenyar productes i serveis digitals** que afavorisquen l'**ús responsable de recursos** i la **reutilització de dispositius**.

Alguns exemples d'això serien:

- **Sistemes de rastreig per a la gestió de residus**: L'ús de la **blockchain** per traçar el **cicle de vida dels productes** pot ajudar a **millorar la transparència** i **minimitzar el malbaratament de recursos**.
- **Big Data per a la sostenibilitat**: La recollida i anàlisi de dades en temps real (ex. sobre **ús energètic en edificis** o **consum d'aigua** a través de sensors IoT) permet **optimitzar recursos** i reduir l'impacte ambiental de les empreses i les ciutats.

## **Com abordar la ciberètica a les organitzacions TIC?**

Les empreses TIC, i especialment les que operen amb grans volums de dades i serveis digitals, tenen un paper fonamental en la **promoció d'una ciberètica responsable**.

*Quines accions podríen seguir a les empreses TIC?*

- **Adoptar codis ètics interns** que incloguen principis de sostenibilitat en els processos de disseny i desenvolupament de productes digitals.
- **Fomentar la transparència** sobre com es gestionen les dades dels usuaris i com s'implementen les polítiques de protecció de dades personals.
- **Promoure la formació en ciberètica**: crear programes formatius per als empleats i clients per a sensibilitzar-los sobre l'ús ètic de les TIC.

!!!info "Normativa rellevant"
     * **[Reglament General de Protecció de Dades (RGPD)](https://www.boe.es/doue/2016/119/L00001-00088.pdf)**: Obligació legal per garantir la **protecció de dades personals** i la **privacitat** dels usuaris.
     * **[ISO 27001 (Seguretat de la informació)](https://www.iso.org/es/norma/27001)**: Estàndard per garantir la **seguretat digital** a nivell corporatiu, en particular per a la gestió de dades i protecció davant atacs cibernètics.


!!!question "Activitats"
     1. Analitzeu el cas d'una empresa TIC coneguda (ex. Google, Facebook, Microsoft) i evalua la seva ciberètica. Quines bones pràctiques segueix i quins punts podria millorar?
     2. Com podem aplicar la ciberètica a l'hora de dissenyar aplicacions i serveis digitals sostenibles?
     3. Feu una ullada a la normativa sobre protecció de dades i seguretat de la informació. Quina és la responsabilitat de les empreses TIC en la protecció de la privacitat dels usuaris i la sostenibilitat digital? Què pot fer una empresa per ser més transparent i ètica?
     4. Seríeu capaços de dissenyar un **codi ètic** per a una empresa fictícia del sector TIC, integrant pràctiques de **sostenibilitat** i **respecte a la privacitat**.
     5. Crea una **campanya de sensibilització** per a l'institut sobre la importància de la ciberètica i la protecció de dades personals en la transició a un model digital més sostenible.